# PHP BLOG

## Consegna

Per il kata di oggi andremo a realizzare un Blog in PHP plain. L'idea è di avere un accesso tramite login, la possibilità di effettuare la CRUD dei post per l'utente autenticato, mentre sarà presente un'area di lettura accessibile agli utenti non autenticati per consultare gli articoli presenti.
Gli articoli avranno un titolo, un contenuto, l'autore (dato dalla relazione con l'utente che lo andrà a scrivere), una categoria selezionabile tra quelle inserite nel db ed un'immagine.

### Milestones

1. Come prima cosa, andiamo a importare il db fornito all’interno del nostro PhpMyAdmin in modo da avere struttura ed alcuni dati già pronti. Ora, per iniziare col codice creiamo il form di login. Come potrete vedere, all’interno del database è già presente un utente utilizzabile per accedere con le credenziali.
   Andiamo quindi a preparare un piccolo form che salverà in sessione il nostro utente in caso i dati inseriti siano corretti o che restituirà un errore in caso contrario.

2. Creiamo la CRUD dei nostri post coi campi base. Partiamo dal salvare `Titolo`, `Contenuto` e `Autore` per verificare il funzionamento delle nostre query e verifichiamo che solo un utente loggato possa accedere alla sezione delle CRUD, mentre un utente non loggato potrà solo vedere la lista dei post e consultarli in sola lettura.

3. Aggiungiamo la creazione delle categorie. Una volta verificato il corretto funzionamento, aggiungiamo al nostro form dei post una select con la lista delle categorie inserite nel db, per collegare i post a una categoria.

4. Aggiungiamo al form il campo per l'inserimento di un'immagine in evidenza!
   Ricordiamo che nel form di update dobbiamo verificare che sia presente un'immagine, in caso contrario al submit elimineremo l’immagine precedentemente inserita.

### Bonus

1. Aggiungiamo, sia lato backoffice che frontoffice, la possibilità di filtrare i post per categoria.

2. Rendiamo il nostro blog più ricco con la presenza di più autori! Aggiungiamo un form di registrazione che dia la possibilità ad altri utenti di inserire i propri articoli.
   Quando effettuate questa operazione, verificate poi che ciascun utente possa effettivamente vedere e modificare **solo i propri post**!
